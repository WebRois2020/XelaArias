<!DOCTYPE html>
<html>

<head lang="es">
	<meta charset="utf-8">
	<title>OBRAS</title>
	<link rel="stylesheet" type="text/css" href="css/xela.css">
</head>

<body>
	
	<div class="cuerpo">
		<div class="contenido">
			<!-- <a id="ancla" name="ancla" > -->
			<h1>OBRAS PRINCIPAIS</h1>
			
			<p>
				A rebelión, a modernidade, a experimentación e a libertade foron unha constante na vida e obra de Xela Arias, unha figura que rompeu cos cimentos e cas estructuras arcaicas, cos roles predefinidos y que explotou a lenguaxe para edificar unha independencia estilística e conceptual que segue de plena actualidade. Escribeu narrativa, poesía e tamen traduccións de libros ao galego.
			</p>

			

			<h2>NARRATIVA</h2>
		<div class="margenabajo">
			<h3>Non te amola!</h3>
	
			<img class="left3" src="imagenes/non.te.amola.jpg">
		
		
			<p>
				A súa primeira achega á narrativa; un texto que é unha biografía emocional dunha infancia que se proxecta, vizosa, cara aos nosos días. Unha descuberta dunha sensibilidade magnífica. Un acontecemento literario que se abeira, ademais, ao traballo dunha grande ilustradora como Luz Beloso.
			</p>

		</div>
		<br>
		<br>
		<br>
		<br>
	

		
		<div class="margenabajo">

			<h2>POESÍA</h2>

			<h3>Poesía reunida (1982-2004)</h3>

			<img class="right" src="imagenes/poesia.reunida.jpg">
			<p>
				O volume Poesía reunida (1982-2004) dá conta da obra poética de Xela Arias e quere contribuír á súa difusión e coñecemento. A escritora ocupou un lugar de seu na cartografía literaria das últimas décadas e a súa obra está en consonancia coa renovación do discurso poético producida dos anos 80 en diante, así como coa proliferación dos discursos do feminismo, aos que acompañou como pioneira. Xela Arias, que manifestou en numerosas ocasións un sentimento de soidade xeracional, reivindicou a condición de muller escritora e reaccionou con contundencia contra o carácter invisibilizador das etiquetas. Para ela, a poesía era «un trato coa búsqueda da vida poderosamente iluminada». Edición, introdución e notas de María Xesús Nogueira Pereira.
			</p>

		</div>

		<div class="margenabajo">

			<h3>Intempériome</h3>

			<img class="left" src="imagenes/intemperiome.jpg">

			<p>
				«Intempériome», o derradeiro libro de poemas publicado por Xela Arias en 2003, racha, desde o propio título, as convencións lingüísticas para facer un uso libre, exploratorio e rebelde da sintaxe e da voz, examinando o territorio da existencia, do amor e da morte. A través dos versos flúe a sinceridade dunha poeta aberta, espida, que rompe a palabra para inxectarlle significados contestatarios e invocar a lectora ou lector a que se libere da alienación. En palabras da poeta Iolanda Zúñiga, que se dirixe a Xela Arias no limiar do libro, «Íspeste para asimilar, sen estorbos, o alento do suburbial». Esta edición especial, feita con motivo da celebración das Letras Galegas 2021, consta dun estoxo que contén o libro de poemas Intempériome, un caderno de notas e un CD coa gravación dos poemas na voz de Xela Arias acompañada.
			</p>

		</div>

		<div class="margenabajo">

			<h3>Diarío a diario</h3>

			<img class="right" src="imagenes/diario.a.diario.jpg">

			<p>
				En 1996 Xela Arias publica «Darío a diario», un libro de poemas dedicado ao seu fillo, que ofrece unha visión desidealizada e ao tempo fonda e entrañable da experiencia da maternidade. En palabras da propia poeta: «"Darío a diario" non naceu coa vocación de ser o que hoxe é: un libro encadernado e público. Foi, no seu principio, a necesidade imperiosa de explicarlle ao meu fillo o manifesto íntimo e interno de intencións maternas nas que el mesmo, polo feito de existir, me obrigaba a moverme; o compendio de contradicións que a maternidade me provoca.» Nesta nova edición os poemas están ilustrados polo artista Iván R.
			</p>

		</div>

		<div class="margenabajo">

			<h3>Tigres coma cabalos</h3>

			<img class="left3" src="imagenes/tigres.coma.cabalos.jpg">

			<p>
				En 1990 Xela Arias publicou, en colaboración co seu marido e fotógrafo Xulio Gil, Tigres coma cabalos, obra de grande repercusión en que se mesturan poemas e espidos da autora. O libro trasmítenos unha mensaxe a prol da sinceridade e da procura dos sentimentos máis básicos. Inclúe dous traballos críticos de Xosé Enrique Acuña e María Xesús Nogueira.
			</p>

		</div>
		<br>
		<br>
		<br>
		<br>
		<br>


		<div class="margenabajo">

			<h3>Denuncia do equilibrio</h3>

			<img class="right3" src="imagenes/denuncia.do.equilibrio.png">

			<p>
				«Denuncia do equilibrio», publicado en 1986 a contracorrente da poesía galega daquel momento, é un libro rabiosamente contemporáneo. Cuestiona a orde establecida, afonda con inquedanza na voz interior dunha poeta orixinal e libre e transmite, desde a propia sintaxe, o desacougo da vida cotiá, das emocións e do amor. Este primeiro libro de poemas de Xela Arias dá conta do arrebato dunha voz nova, independente, radicalmente propia, que se pon en marcha cunha enorme forza simbólica. Como di a poeta Olga Novo no limiar en «Denuncia do equilibrio» está «a altura, o precipicio, a conmoción».
			</p>
		</div>

	<h2>TRADUCIÓNS</h2>

	<div class="margenabajo">

	<h3>O spleen de París </h3>

		<img class="left" src="imagenes/o.spleen.de.paris.jpg">


		<p>
			Escrito por Charles Baudalaire e traducido por xela arias. Ao percibir que o poema versificado non lle permitía alcanzar a verdadeira modernidade poética, Baudelaire interesouse polo poema en prosa. Lembrando a Aloysius Bertrand e o seu Gaspard La Nuit, intentou «facer algo parecido, e aplicar á descrición da vida moderna, ou mellor dito dunha vida moderna e máis abstracta, o procedemento que el aplicara para retratar a vida antiga, coas súas rarezas tan pintorescas». Para realizar esta «tarefa», o poeta soñou «co milagre dunha prosa poética, musical pero sen ritmo nin rima, suficientemente flexible e contrastada como para poder adaptarse aos movementos líricos da alma, ás ondulacións do soño, aos sobresaltos da conciencia». Eses intentos deron como obra unha serie de poemas en prosa que apareceron en diversos xornais e revistas e que Baudelaire quixo reagrupar baixo o título de Spleen de París. Con estes «pequenos poemas en prosa», o poeta afonda tanto na cidade moderna, da que é o primeiro en tirar a poesía, como no seu «vómito confuso», revelando unha escrita pasional e intensa destinada a revolucionar a literatura poética. O poeta francés, retoma nestes poemas en prosa temas d'As flores do mal, como se quixera reformulalos para mergullar o lector no misterio da creación: o spleen (O reloxo), o ideal (Xa?), a muller (Retratos de amantes) e a morte. E o lector galego ten nas mans este libro de Baudelaire, traducido por Xela Arias, unidos, non só pola poesía, senón por ser ambos, seguindo a Pierre Bourdieu, unha sección autónoma da poesía francesa e da poesía galega, respectivamente.

		</p>
	</div>

	<div class="margenabajo">
		
		<h3>Drácula</h3>

		<img class="right" src="imagenes/dracula.jpg">

		<p>
		Escrito por Bram Stoker e traducido por Xela Arias. Conta a historia dun lendario vampiro que está inspirado na personalidade histórica de Vlad Ţepeş, coñecido por Vlad Dacul, o Empalador.  A figura de Drácula, creada a partir da novela do mesmo título, converteuse nun dos mitos literarios con máis éxito e repercursión no imaxinario colectivo e continúa estando moi presente na cultura occidental de hoxe.
	</p>
		

	</div>
	<br>
	<br>
	<br>
	<br>

	<div class="margenabajo">
		
		<h3>O derradeiro dos mohicanos</h3>

		<img class="left" src="imagenes/o.derradeiro.dos.mohicanos.jpg">

		<p>
			Escrito James Fenimore Cooper e traducido por Xela Arias. A imaxe que temos dos indios americanos débese máis ós contos de Ollo-de-falcón e, en particular, a O derradeiro dos mohicanos, que a calquera outro texto escrito. Non ha ser difícil para os lectores situárense na paisaxe e na acción referencial de centos de películas e libros onde os pobos indios, os "pel vermella", deambulan a través desa épica e enorme fronteira americana. Alí a natureza convértese en parte integrante dos acontecementos. É a historia dos mohicanos, tribo algonquin asentada na costa de Connecticut.
		</p>
	</div>

	<!-- <a href="#ancla">Ir arriba</a> -->

		</div>
		<div class="barra-lateral">
			<div><a target="_blank" href="https://gl.wikipedia.org/wiki/Xela_Arias">
				<h3>XELA ARIAS</h3>
				<ul>
					<li> <a href="xela.html">Biografía</li>
					<li> <a href="obras.html">Obras principais</li>
					<li> <a href="galeria.html">Galería</li>
				</ul>
			<!-- <img src="imagenes/xela1.3.jpg"></a> -->
			<!-- <img src="imagenes/xela.dibujo.jpg"></a> -->
			<img src="imagenes/xela.libros.jpg"></a>
			
		
			</div>
        </div>
	</div>
	<div class="pie">
		<p>Copyright © 2021 Nuria Gil</p>
	</div>
</body>

</html>
